# Hi-Opt II
## La tecnica del conteggio
Contare le carte permette al giocatore di avere il vantaggio, che di solito è a favore del casinò, dalla sua parte. Bisogna comunque sottolineare che chi è in grado di padroneggiare queste tecniche non può comunque essere a conoscenza della successiva carta che il croupier vi darà. Può però sapere se ci sono, ad esempio, molte figure ancora dentro al mazzo e quindi regolarsi di conseguenza. Proprio come esistono tante varianti del BJ così allo stesso modo esistono tanti sistemi (ce ne sono più di 20) differenti tra loro per il conteggio delle carte.
## Il conteggio delle carte è legale?
La questione della legalità, riguardo al conteggio delle carte, è un argomento abbastanza ricorrente nell'ambiente dei casinò. L'atto di contare le carte con solo il vostro cervello (senza quindi uso di apparecchiature elettroniche) è considerato perfettamente legale e al contempo non viene considerato come truffa. Non esiste alcuna legge o regola del black jack che impedisce di contare le carte. In ogni caso i casinò cercano di individuare i contatori di carte per allontanarli dal tavolo. Poiché i casino sono proprietà privata hanno il pieno diritto di chiedere al giocatore di andarsene, ma non possono intraprendere una azione legale nei suoi confronti. L'unica cosa che possono fare è forzare il giocatore ad allontanarsi. Pensate, comunque, che il più grande contatore di carte mai esistito, Ken Uston, portò in tribunale il casinò di Atlantic City vincendo la causa con la seguente motivazione della corte: i casinò non possono proibire l'accesso ai bravi giocatori. 
## Efficenza
|Betting Correlation (BC)|Playing Efficiency (PE)|Insurance Correlation (IC)|
|---|---|---|
|91%|67%|91%|
# Conteggio
## Tabella di valori
| 2 | 3 | 4 | 5 | 6 | 7 | 8 | 9 | 10, J, Q, K | A |
|---|---|---|---|---|---|---|---|---|---|
| +1 | +1 | +2 | +2 | +1 | +1 | 0 | 0 | -2 | 0 |
## Running Cout
Running Cout (RC) è il conteggio e all'inizio si imposta su 0 e si aggiungono o sottraggono valori secondo al tabella sovrastante, infine si divide per il numero di mazzi rimasti nel sabot, che va a moltiplicare se si passa a dividere le frazioni.
Il running count e il conto normale delle carte in base al punteggio, mentre per il True Count (TC) si divide per il mazzo rimasto.
## Assi
Se notate il sistema non tiene conto degli assi che nel BJ sono molto importanti. Gli assi infatti vanno contati a parte memorizzandosi il numero degli assi usciti e variando la strategia di base a seconda di quanti assi sono stati giocati. Esiste una tabella apposita per le variazioni della strategia di base che qui non prenderemo in esame. Alcuni giocatori, per poter tenere traccia degli assi usciti usano le fiches, le dita o addirittura i piedi come spiega Ken Uston nel suo libro Million Dollar Blackjack. Attenzione perché questo è un punto cruciale. Facciamo l'esempio che stiate giocando al casinò con un unico mazzo di carte. Dato che gli assi nel mazzo sono 4, ci aspetteremo di veder uscire, come media un asso ogni quarto di mazzo. Se quindi un quarto di mazzo è stato giocato e nessun asso è uscito, allora si deduce facilmente che il mazzo restante (3/4) è "ricco" di un asso. Di conseguenza possiamo aggiungere "temporaneamente" un +1 al conteggio perché abbiamo più possibilità di fare un Blackjack. Se invece nel primo quarto di mazzo sono usciti due assi, allora il mazzo restante è povero di un asso (non di due assi perché in media, nel primo quarto di mazzo, ne deve uscire uno, ed invece nel nostro caso ne sono usciti 2). Di conseguenza abbasseremo "temporaneamente" il conteggio (running count) di uno, poiché la nostra possibilità di fare un blackjack diminuisce.
Come avrete capito questi calcoli sono abbastanza complicati da fare a mente con un singolo mazzo, figuratevi se state giocando con 6 od 8 mazzi. Dunque l'Hi-Opt 1 conviene utilizzarlo solo quando giocate con un solo mazzo, o al massimo due se siete molto bravi e se sapete come variare la strategia di base a seconda del numero degli assi che sono usciti rispetto al numero di mazzi utilizzati. 
Quello che vi ho appena detto sopra con i due esempi, altro non è che l'aggiustamento degli assi. Avrete notato che ho detto in entrambi gli esempi "temporaneamente". Questo perché in effetti si hanno due conteggi: uno, quello solito che si ottiene aumentando o diminuendo di 1 a seconda dei valori assegnati alle carte e riportati nella tabella per l'Hi-Opt 1, che chiameremo running count normale, mentre l'altro running count modificato con l'aggiustamento degli assi lo chiameremo: running count regolato. Ovviamente ognuno dei due ha scopi diversi. Il conteggio normale lo dovrete utilizzare come indicatore per variare la vostra puntata, mentre quello regolato dall'aggiustamento degli assi va usato per motivi/strategia di gioco. 

